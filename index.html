<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Çikolatalı ve Portakallı Kek</title>
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Roboto:wght@300&display=swap" rel="stylesheet">
    <style>
        body {
            color: #404040;
    font-family: 'Roboto', sans-serif;
    font-size: 13.5px;
    font-weight: 300;
    letter-spacing: 0.5px;
    line-height: 1.45;
    background-color: lightgray;
        }
    </style>
</head>
<body>

<!-- ornekte header olmadigi icin eklemedim -->

<!-- div baslangici / sayfanin sag ve solunda bosluk olusturmak icin -->
<div>
    <div style="margin:20px">

<!-- Content Start -->
    <img src="http://cafefernando.com/turkce/wp-content/uploads/2020/11/inagartenorangechocolatechunkcake.jpg" alt="Çikolatalı ve Portakallı Kek">
    <h1><strong>ÇİKOLATALI VE PORTAKALLI KEK</strong></h1>
    <p>Çikolatalı ve Portakallı Kek. Tarifin orijinalinin sahibi, dünyaca meşhur ve çok sevilen ama bugüne kadar tarifleriyle fazla yakınlık kuramadığım, yemek yazarı ve Barefoot Contessa adlı televizyon programının sunucusu <a href="https://barefootcontessa.com/" target="_blanc" >Ina Garten</a>. Aşağıdaki versiyon, orijinalinden biraz farklı. Hem buttermilk (tereyağı yapımından arta kalan “ayran”) temin etmem mümkün olmadığı için onun yerine başka malzemeler kullandım hem de üzerinin sosu için kendime yaptığım zaman tercih ettiğim üzere krema yerine tereyağı kullandım.</p>
    <p>Birkaç aydır çok sevdiğim yemek yazarı David Leite’in seneler önce kurduğu ödüllü yemek sitesi <a href="https://leitesculinaria.com/" target="_blanc" >Leite’s Culinaria</a>‘ya fotoğrafçı olarak katkıda bulunuyorum. Kitabımı okuyanlar David Leite’i çikolata parçalı kurabiye tarifinin yazısından hatırlayacaktır. Seneler önce New York Times’da yayımlanan <a href="https://cooking.nytimes.com/recipes/1015819-chocolate-chip-cookies" target="_blanc" >Chocolate Chip Cookies tarifi</a>, birçok insan için bu dünyaca sevilen tarif konusunda bir dönüm noktası oldu. Yazısında yer verdiği City Bakery’nin sahibi Maury Rubin’in, daha lezzetli bir kurabiye elde etmek için hamuru 36 saat boyunca buzdolabında dinlendirme yöntemi, benim çikolata parçalı kurabiye maceramın da miladıdır.</p>
    <p>David’in hem sitesine eklediği yeni, hem de eskiden yayımladığı ama fotoğraflarından memnun olmadığı tariflerini kendi evimde hazırlayıp fotoğraflarını çekiyorum. Bugüne kadar çektiğim tariflerin hepsi birbirinden güzeldi ama işte bu kek ve ileride yayımlamayı planladığım, yanağını dayar uyursun kategorisindeki limonlu çörek, bambaşka.</p>
    <img src="https://cafefernando.com/turkce/wp-content/uploads/2020/11/cikolataliportakallikektarifi.jpg" alt="Çikolatalı ve Portakallı Kek 2">
    <p>Yarım kilo çikolata içeren portakallı bir keki övmeye gerek yok tabii ama fotoğraf çekimi bittikten sonra iki hafta içinde iki kez daha yaptığımı söylemek isterim.</p>
    <p>Kek harcına eklenen çikolatanın kekin içinde kaybolmaması için iri parçalar hâlinde olması gerekiyor. Çikolatada tercihim olan Callebaut’un pul hâlinde satılan çikolataları maalesef bu durumda uygun değil. 5 kilogramlık bir blok hâlinde satılan çeşidini alıp doğrayabilirdim ama büyük bir yatırım ve şu sıralar tarif denemelerine ara verdiğim için yakın bir zamanda tüketebileceğim konusunda kuşkuluyum. Fotoğraf çekimi söz konusu olduğu için bütçeyi düşünmeden Ritter Sport’un Cocoa Selection %61 kakao içeren çikolatasını kullandım. Süpermarketlerde ve online sitelerde mevcut. Keki kestiğimde çikolata parçalarını içinde erimiş bir hâlde bulmak istediğim için kalın doğranabilecek alternatifler arasından kakao yağı oranı en yüksek olanını seçtim. Siz de bütçenize göre belirttiğim kakao oranı aralığında herhangi bir markayı tercih edebilirsiniz. Sadece doğradığınızda fındık büyüklüğünde parçalar elde edebileceğiniz bir çeşit edinin (kare şeklinde satılanlar bu işi görecektir).</p>
    <img src="https://cafefernando.com/turkce/wp-content/uploads/2020/11/cikolataliportakallikek.jpg" alt="Çikolatalı ve Portakallı Kek 3">
    <p>Haftasonu hepimiz evlerdeyiz. Malzemeleri toparlamak için hâlâ vaktiniz var. Şimdiden afiyet olsun.</p>
<hr>
<!-- Tarif Kismi Baslangici -->
    <h2>ÇİKOLATALI VE PORTAKALLI KEK TARİFİ</h2>
    <p><em><b>10-12 kişilik</b></em></p>
    <p><em>Tarif, Ina Garten’in <a href="https://amzn.to/2J4la00">Barefoot Contessa Parties!</a> kitabından uyarlanmıştır. <br> Kaynak: <a href="https://leitesculinaria.com/3076/recipes-barefoot-contessa-orange-chocolate-chunk-cake.html">Leite’s Culinaria</a></em></p>
    <h3>MALZEMELER</h3>
    <h4><em>Portakallı Kek</em></h4>
    <ul>
        <li>3 su bardağı (420 gram) un, biraz da kalıp için</li>
        <li>1/2 çay kaşığı kabartma tozu</li>
        <li>1/2 çay kaşığı karbonat</li>
        <li>1/2 çay kaşığı ince deniz tuzu</li>
        <li>230 gram tereyağı, yumuşamış, biraz da kalıp için</li>
        <li>2 su bardağı (400 gram) beyaz şeker</li>
        <li>4 adet ekstra büyük (XL) yumurta*, oda sıcaklığında</li>
        <li>1/4 su bardağı (4-5 portakalın) ince rendelenmiş portakal kabuğu</li>
        <li>2/3 su bardağı (160 gram) süt, oda sıcaklığında</li>
        <li>1/4 su bardağı (60 gram) taze sıkılmış portakal suyu</li>
        <li>1 yemek kaşığı (15 gram) taze sıkılmış limon suyu</li>
        <li>1 çay kaşığı vanilya özütü, opsiyonel</li>
        <li>340 gram irice doğranmış bitter (%55-%70 kakao oranı) çikolata**</li>
    </ul>

    <p><em>* Ekstra büyük (XL) boy yumurtayı, büyük boy yumurtanın bir boy büyüğü olarak düşünebilirsiniz. Sıklıkla uğradığım süpermarketlerde denk geliyorum ama sizin için kolaylıkla ulaşılabilen bir malzeme olmayabilir. Yumurta büyüklüğü, kek tariflerinde önemli bir ayrıntıdır. Eğer XL yumurta bulmanız mümkün değilse veya evinizdeki yumurtaların büyüklüğü konusunda fikriniz yoksa, tartarak ilerleyin. Ekstra büyük boy yumurta, kabuğuyla birlikte 65-70 gram ağırlığındadır (büyük boy yumurta, kabuğuyla birlikte yaklaşık 60 gram ağırlığındadır). Tarifte gereken toplam miktar 260-280 gram. Bu aralıkta kalacak şekilde kaç adet yumurta gerekliyse kullanabilirsiniz.</em></p>
    <p><em>** Çikolata parçalarının kekin içinde eriyip kaybolmaması için iri parçalar hâlinde doğranmış olması gerekiyor. Dolayısıyla ufak pullar hâlinde satılan bazı kuvertür çikolatalar maalesef tarifin bu aşaması için uygun değil. Doğradığınızda fındık büyüklüğünde parçalar elde edebileceğiniz bir çikolata edinin (kare şeklinde satılanlar bu işi görecektir).</em></p>
    <h4><em>Şurup</em></h4>
    <ul>
        <li>1/4 su bardağı (50 gram) beyaz şeker</li>
        <li>1/4 su bardağı (60 gram) taze sıkılmış portakal suyu</li>
    </ul>
    <h4><em>Ganaj</em></h4>
    <ul>
        <li>240 gram bitter (%55-%70 kakao oranı) çikolata, ince doğranmış</li>
        <li>140 gram tereyağı, ufak ufak doğranmış</li>
        <li>1 çay kaşığı instant granül kahve veya espresso tozu, opsiyonel</li>
    </ul>

    <h3>YAPILIŞI</h3>
    <ol>
        <li>Fırını 180 derecede ısıtmaya başlayın.</li>
        <li>10 su bardağı (2,4 litre) hacminde (yaklaşık 24 cm çapında) Bundt tipi bir kek kalıbını bir miktar tereyağıyla yağlayın. İçine biraz un serpip etrafında döndürerek her noktasının una bulandığına emin olduktan sonra mutfak lavabosunun üzerinde ters çevirip üstten vurarak fazlalıkların dökülmesini sağlayın.</li>
        <li>Portakallı keki hazırlamak için; unun bir yemek kaşıklık miktarını ayırdıktan sonra (çikolata parçalarını una bulamak için ayırıyoruz) geri kalanını, kabartma tozunu, karbonatı ve tuzu büyük bir kaba eleyin.</li>
        <li>Tereyağını büyük boy bir karıştırma kabında, mikser yardımıyla (tezgâh tipi mikser kullanıyorsanız kürek ucuyla) orta hızda 2 dakika boyunca çırpın. Şekeri ekleyip aynı hızda 5 dakika daha çırpın.</li>
        <li>Yumurtaları teker teker ekleyin ve her ekleme sonrasında bir dakika boyunca yüksek orta hızda çırpın. Rendelenmiş portakal kabuğunu ekleyip yarım dakika kadar daha çırpın.</li>
        <li>Tercihen dökme ucu olan bir kapta sütü, portakal suyunu, limon suyunu ve eğer kullanıyorsanız vanilya özütünü karıştırın.</li>
        <li>Kuru ve ıslak malzemeleri kuru malzemelerden başlayarak dönüşümlü olarak (sırasıyla unlu karışımın üçte biri, sütlü karışımın yarısı, unlu karışımın üçte biri, sütlü karışımın geri kalanı ve son olarak da unlu karışımın geri kalanı şeklinde) mikser kabındaki karışıma ekleyip her ekleme sonrasında sadece malzemeler bir araya gelene kadar, yaklaşık yarım dakika boyunca düşük orta hızda karıştırın.</li>
        <li>Kek harcını bir spatulayla karıştırarak kabın dibinde topaklanmış un parçaları kalmadığına emin olun. Harcın göz kararı beşte birini kalıbın içine döküp sallayarak tabanına eşit kalınlıkta yayılmasını sağlayın. İrice doğranmış çikolata parçalarını kenara ayırdığınız bir yemek kaşığı unla birlikte bir kapta karıştırın ve kek harcına ekleyip spatulayla karıştırın. Kek harcını kalıbın içindeki sade harcın üzerine sıyırarak aktarın, bir kaşığın tersiyle üzerini mümkün olduğunca düzleyin ve fırının orta katında, tel ızgaranın üzerinde, batıracağınız bir kürdan kuru çıkana kadar, 45-60 dakika boyunca pişirin.</li>
        <li>Keki fırından alıp kalıbın içinde 10 dakika soğumaya bırakın.</li>
        <li>O esnada şurubu hazırlayın. Portakal suyunu ve şekeri ufak boy bir tencereye aktarın, düşük orta ateşin üzerine oturtun ve şeker eriyene kadar karıştırın.</li>
        <li>Tezgâha daha sonradan kekin kenarlarından damlayacak ganajın üzerine akması için bir parça yağlı kağıt serin. Keki bir tel ızgaranın üzerine ters çevirip yağlı kağıdın üzerine koyun. Şurubu kekin üzerine bir fırça yardımıyla sürün ve soğumaya bırakın.</li>
        <li>Kek oda sıcaklığına geldiğinde <em><b>ganajı hazırlamaya başlayın</b></em>. Çikolatayı orta boy bir kaba aktarıp benmari usulü eritin. Kabı suyun üzerinden alıp tereyağı parçalarını ve eğer kullanıyorsanız granül kahve (veya espresso tozunu) ekleyin ve tereyağı parçaları tamamen eriyene kadar spatulayla karıştırın. Eğer karışım dökülemeyecek kadar koyulaştıysa, dökülecek kıvama gelene kadar sıcak su dolu tencerenin üzerinde bir süre daha bekletebilirsiniz.</li>
        <li>Ganajı bekletmeden dökme ucu olan bir kaba (veya sosluğa) aktarıp kekin tepesinden aşağıya süzülecek şekilde üzerine gezdirin. Ganajın damlaması durduğunda keki büyük boy bir metal spatulayla kaldırıp servis tabağına aktarın ve servis edin. Yağlı kağıdın üzerine damlayan fazla ganajı hemen oracıkta parmağınızla sıyırıp ortadan kaldırabilir veya sertleşene kadar buzdolabında bekletip sonrasında sıyırıp yiyebilirsiniz. Karar vermesi çok zor, biliyorum, ama bunu yapabilirsiniz.</li>
        <li>Hava geçirmeyecek şekilde alüminyum folyodan bir tenteyle (streç film ganaja yapışabilir) paketleyip 3 gün boyunca oda sıcaklığında veya daha uzun bir süre buzdolabında saklayabilirsiniz.</li>
    </ol>
<!-- Tarif Kismi Bitisi -->
</div>
<!-- div sonu / sayfanin sag ve solunda bosluk olusturmak icin -->

<!-- Content End -->

<!-- ornekte footer olmadigi icin eklemedim -->

</body>
</html>